---
Title: Design principles
Template: colorReports
---
Designprinciper
=======================

Syftet med denna uppgift är att analysera tre stycken olika personsidor för att identifiera om de i sin tur använder sig av några designprinciper. Därefter ska jag analysera min egen portfolio med samma utgångspunkt för att ta reda på om det finns några skillnader mellan min egna och de andra tre analyserade sidorna.

Urval
-----------------------
De webbplatser jag har valt att undersöka tillhör tre stycken olika artistsidor:

- <a href= "https://www.adele.com/">Adele</a>
- <a href= "https://www.edsheeran.com/equals?ref=Typed/Bookmarked">Ed Sheeran</a>
- <a href= "https://www.eltonjohn.com/">Elton John</a>

Urvalet av dessa artister skedde genom att gå igenom Sveriges topplista på Spotify (<a href="https://open.spotify.com/playlist/37i9dQZEVXbLoATJ81JYXz?si=1eb28f0397684e43">Topp 50- Sverige)</a> och sedan välja de artister som är aktiva idag och har flest lyssningar. Jag anser att det kan vara intressant att se huruvida världens mest kända artister använder sig av designprinciper eller inte och i sådana fall vilka.


Metod
-----------------------
Till min hjälp för att kunna besvara syftet utgår jag från YouTube-videon <a href="https://www.youtube.com/watch?v=eapeL2fwdc8&list=PLKtP9l5q3ce-oz7aoBkk-oEn4xzGbtqxU&index=4">Art principles</a> för att kunna urskilja designprinciper och även mallen från <a href="https://www.canva.com/learn/design-elements-principles/">Canvas</a> olika som radar upp 20 olika designprinciper och element. Jag kommer inte analysera alla dessa enskilt och se om de finns på vardera sida utan jag kommer ha dessa principer att utgå ifrån för att se om någon av dessa går att identifiera på de olika sidorna.

Resultat
-----------------------
<h3 class="center-font">Adele</h3>
<img src= "../assets/img/adele.png" alt= "Adele" class="color-img">

Webbsidan är som tidigare nämnt en artistsida för sångerskan Adele. Syftet med sidan är främst att promota hennes musik. Jag skulle säga att sidan har så kallad flat design då den är tvådimensionell och är enkel. I min mening tycker jag att sidan passar bra till artistens image. Webbsidan utstrålar värme med den varma accentfärgen och jag förknippar Adele som en varm och snäll person. 

De designprinciperna jag tänkte på när jag kom in på sidan var kontrast, enhetlighet och mönster. Hon har en blå bakgrundsbild som inte är helt slät utan i någon form av mönster som skapar textur. Som accentfärg till den blå bakgrundsbilden som matchar hennes ögon har hon en orange färg som är komplementfärg till blå vilket ökar kontrasten. Sidan ser likadan ut, både på framsidan och undersidan. Det finns dock en kolumn längre ner på sidan med skugga bakom vilket motsäger mitt argument om flat design.

<h3 class="center-font">Ed Sheeran</h3>
<img src= "../assets/img/ed.png" alt= "Ed Sheeran" class="color-img">

Även denna sida är en artistsida, fast för sångaren Ed Sheeran och syftet är att promota hans musik och sälja hans merch. Sidan känns modern med mycket intryck i form av mönster i olika färger. Jag tycker även att denna sida passar bra till artistens image och gynnar hans syfte. Även att det finns mycket intryck på sidan är det lätt att navigera och hitta det som anses vara det viktigaste (musik, turneringsschema och merch). 

De tre designprinciperna som jag la märke till först var rörelse, kontrast och mönster. På sidan finns det många pilar som pekar i den riktning som de vill att användaren ska trycka på. En pil står och blinkar konstant för att hänvisa användaren vidare. Om man hovrar över en bild snurrar den runt och visar upp Ed Sheerans låtar på hans senaste album. Hela sidan består av mönster i olika färger och det finns skarpa kontrastfärger som vitt mot svart och rött mot svart för att betona det som är viktigt. Det finns designelement som prickade linjer och ett väl uppbyggt grid-system för att strukturera sidan.

Om man går längst ner på sidan finns det en länk i rött som tyder "Enter official website". Då kommer man till en minimalistisk sida för Ed Sheeran där i princip samma information står fast mer koncentrerad. När jag googlade på hans namn var det dock den sidan som jag analyserade som dök upp, inte hans "officiella" som det länkades till. Därför valde jag inte att analysera den. 

<h3 class="center-font">Elton John</h3>
<img src= "../assets/img/elton.png" alt= "Elton" class="color-img">

Denna sida är en webbsida för artisten Elton John vars syfte är att promota hans musik och hans image som artist genom att visa upp hans projekt. Jag tycker själva framsidan på hans webbplats känns som en affisch för en film eller en musikal snarare än en musikturné då den innehåller massor av personer i bakgrunden som skulle kunna vara biroller och Elton John i förgrunden som man ska förstå är huvudpersonen. Sidan kännetecknas av mycket intryck. Som jag nämnde precis skulle man som besökare av sidan kunna tro att det är en film han vill promota vilket skulle kunna skapa förvirring över vad som är hans syfte. Dock så är Elton John är välkänd artist och eftersom det står tydlig information om hans "final tour" bredvid förstår man att det är en musikturné han genomför.

De designprinciper jag skådade var främst balans, betoning och rörelse. Det finns balans i form av ett gridsystem som består av små uppradade bilder på varannan höger och vänster sida. Sidan börjar med en stor kolumn med en bild på Elton John som sträcker sig över hela sidans bredd och avslutas med en lika stor kolumn fast med annat innehåll. Betoning finns i den gula texten på sidan. Även att det finns en stor bild på honom med personer i bakgrunden (som det går att se på bilden ovan), dras ögonen automatiskt till vad som står i den gula texten. Rörelse finns i form av linjer och pilar som visar vart användaren ska trycka. Om man trycker på en länk kommer en cool animation upp som tar användaren till nästa sida och om hovrar över en bild rör den även lite på sig genom att zoomas in.

Undersidan skiljer sig ganska markant från den bild man först möts av (above the folder) när man kommer in på sidan. Under den är sidan ganska enkel med vit bakgrundsbild och korta textrubriker till varje bild.

Analys av de tre webbplatserna
-----------------------

Med utgångspunkt av resultatet visar, visar det sig att alla tre webbplatser använder sig till stor del av designprinciper och designelement. Om jag hade haft plats hade jag säkerligen kunnat rada upp ännu fler än vad resultatet visade då jag ansåg att alla tre platser var välgjorda. Jag skulle vilja säga att alla sidor jobbar med intryck i form av mönster vilket gör att sidan känns mer levande. Jag tycker även att designprinciperna känns mer välanvända på framsidan (above the folder) för att kunna få besökaren att stanna kvar på sidan. Dock var alla sidor väl genomtänkta hela vägen ner till slutet av sidan men som på Elton Johns sidan exempelvis möttes man av många intryck direkt och när man sedan skrollade ner övergick den till en vit enkel sida med bilder i ett gridsystem. Även att jag nämnde i resultatet att Adeles sida var "flat design" skapar det ändå ett djup med den textur som finns i bakgrunden och därför går det att diskutera om det verkligen är flat design eller inte även att sidan i övrigt är enkel och "flat".

Dessa designprinciper är något jag egentligen inte brukar lägga märke till när jag besöker en webbsida eller liknande men efter att ha analyserat dessa artistsidor har jag märkt hur viktigt det är att följa dessa principer för att kunna framföra syftet med webbplatsen. Om Adeles bakgrundsfärg inte hade innehållit ett mönster eller om Ed Sheerans inte hade innehållit någon rörelse kanske de hade uppfattats som tråkiga. Om texten på Elton Johns framsida inte hade varit så framträdande i gult och stor text kanske man som besökare hade missuppfattat syftet med webbplatsen och trott det var en sida som skulle promota en ny film om Elton John med tanke på den film-liknande bakgrunden enligt min mening.

Analys av min egen Portfolio
-----------------------
Mitt syfte från början var att skapa en minimalistisk sida i enkla färger. Ju mer jag har fått arbeta med den och experimentera med färger och effekter bestämde jag mig för att gå utanför min "comfort zone" och lägga till olika färger i gradient och transparens. För att få ett djup i min sida la jag även dit lite skuggor. Jag skulle säga att min portfolio kännetecknas av struktur då det finns tydliga inramningar vart innehållet ligger. Jag skulle vilja säga att denna webbplats främjar dess syfte. Syftet med portfolion är att lära sig grunderna i webbdesign och det tycker jag den visar genom dess enkelhet samtidigt dess väl genomtänkta struktur och innehåll. Eftersom webbplatsen innehåller mycket färg skulle jag vilja säga att den utstrålar viss glädje. 

Jag har försökt fått med så mycket som möjligt av de sju designprinciperna. Jag tycker om att jobba med kontraster och ett exempel på webbplatsen kan vara att högst upp på sidan där det är rosa i bakgrunden blir det gult när man hovrar över navbaren. Längst ner på sidan där det är gult i bakgrunden blir ikonerna i footern istället rosa när man hovrar över dem. Detta skapar även en balans och enhetlighet på sidan. Rörelse har jag lagt till i form av pilar som länkar som visar att jag vill att man ska trycka där på för att följa den. Det finns även animationer på de flesta länkarna som gör att de rör på sig när man hovrar över dem. I galleriet förstoras bilderna och blir en aning transparenta för att skapa en dynamik. Mönster går att finna i min gradienta bakgrund som skiftar i färg när man scrollar på sidan. Betoning går framför allt att urskilja i mitt mörka tema där jag har valt en blåaktig accentfärg som genomsyrar sidan. Den blå accentfärgen har jag tagit från den andra bilden på framsidan där det är stålställning med tidningar i bakgrunden. Variation finns på webbplatsen då mina olika sidor på själva webbplatsen innehåller olika strukturer. På vissa sidor är det en stor kolumn och på andra en stor med flera små. Dock följer de samma struktur med liknande bakgrundsbilder och typsnitt med mera vilket gör att det skapas en enhetlighet.

Jag anser att designprinciperna som används i min portfolio är lika för framsidan och undersidorna. Med jämförelse av Elton Johns webbplats finns det inte en framsida som ser ut på ena sättet för att sedan övergå till någon helt annan på undersidorna. Efter jag hade analyserat de tre artistsidorna märkte jag att de använde sig av mycket rörelse och betoning för att visa vad de ville att besökaren skulle lägga märke till. Därför lade jag till ramar runt mitt innehåll för att rama in själva innehållet. Jag lade även till hover-effekter i form av rörelse på mina galleribilder och andra länkar för att få en mer dynamisk webbplats. På rubriken la jag till en skuggeffekt och förstorade den för att besökaren inte ska missa vad sidan handlar om. Jag inser dock att jag hade lyckats pricka in många designprinciper redan innan jag gjorde denna analys och eftersom det är i sluttampen av denna kurs vill jag inte ändra allt för mycket då jag känner mig nöjd.

Referenser
-----------------------
  
<i>Länkar till de analyserade webbplasterna:</i>
- <a href= "https://www.adele.com/">Adele</a>
- <a href= "https://www.edsheeran.com/equals?ref=Typed/Bookmarked">Ed Sheeran</a>
- <a href= "https://www.eltonjohn.com/">Elton John</a>

<i>Källor:</i>
- <a href= "https://www.youtube.com/watch?v=eapeL2fwdc8&list=PLKtP9l5q3ce-oz7aoBkk-oEn4xzGbtqxU&index=4">Art principles</a>
- <a href="https://www.canva.com/learn/design-elements-principles/">Canvas</a>


Övrigt
-----------------------
Skriven av: Emmie Fahlström