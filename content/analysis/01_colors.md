---
Title: Colors
Template: colorReports
---
Färganalys
=======================

Syftet med denna uppgift är att analysera tre stycken olika webbplatsers färgpaletter och typografi och därefter diskutera vilken känsla webbplatsen vill förmedla med sitt färgval.

Urval
-----------------------
De wepplatser jag har valt att undersöka tillhör tre stycken slumpvis valda hjälporganisationser:
- <a href= "https://unicef.se/">Unicef</a>
- <a href= "https://www.wwf.se/">WWF</a>
- <a href= "https://sos-barnbyar.se/">SOS barnbyar</a>

Varför jag valde just dessa webbplatser är därför jag tycker att dessa har en viktigt roll i samhället och därav spelar det stor roll vilken känsla de förmedlar (inte bara vad de faktiskt bidrar med) för att få människor att bli villiga att skänka pengar till deras organisation.  

Metod
-----------------------
Mitt utgångsläge för att utföra undersökningen är till en början att kolla igenom alla webbplatser översiktigt så jag får en viss typ av bild av sidan och vilken spontan känsla hos mig som blommar upp. Som verktyg för att kunna analysera färg och typografi använder jag mig främst av boken "The principles of beautiful web design, 4th edition" (Beaird, George och Walker 2020) där olika färgscheman/hjul radas upp som går att ta hjälp av vid analys av webbplatserna. Där i finns även ett kapitel om "typografi" som är ett bra verktyg att ta del av i denna uppgift. Jag använder en inbyggd color picker i Chromes webbläsare för att ta reda på exakta färgkoder på de olika webbplatserna.

Resultat
-----------------------

<h3 class="center-font">Unicef</h3>
<img src= "../assets/img/unicef.png" alt= "Unicef" class="color-img">

Färgpaletten som används på sidan ser ut som följande:

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #EFFAFF">
<td style="height: 50px; width: 50px; background-color: #00AEEF">
<td style="height: 50px; width: 50px; background-color: #374EA3">
</tr>
</table>

Färgschemat som används skulle jag säga är monokromatiskt då sidan är enfärgad i olika blå toner. Det finns en mörkblå accentfärg på sidan (se sidan rutan i färgpaletten) som visas när man "hovrar" över en länk eller att webbplatsen ska markera något viktigt, till exempel prenumerera på deras nyhetsbrev. Hela sidan består av typsnittet sans-serif, det vill säga typsnitt som saknar seriffer. Det som skiljer rubriker och brödtext åt från varandra är att vissa rubriker står med stora bokstäver, är feta och i färg, medan brödtexten är lite mindre och oftast i svart eller i vitt.

Jag anser att webbplatsens färgval och typografi motsvarar den profil som jag tror webbplatsen vill ha. Varför jag anser det är för att det passar med en ganska "enkel" webbplats för en hjälporganisation. Där är det inte en cool design som står i fokus utan snarare budskapet. Dock är det viktigt att sidan ser pålitligt ut och kan locka nya personer som vill skänka pengar därför är det bra med en enkel och tydlig design som inte förvirrar läsare.

<h3 class="center-font">WWF</h3>
<img src= "../assets/img/wwf.png" alt= "WWF" class="color-img">

Färgpaletten som används på sidan ser ut som följande:

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #E85712">
<td style="height: 50px; width: 50px; background-color: #117627">
<td style="height: 50px; width: 50px; background-color: #000000">
</tr>
</table>

Färgschemat som används skulle jag säga är ett komplementärt färschema då sidan består främst består av färger som grönt och orange. Dessa två sekundärfärger är i princip varandras motsatser och kan stärka intrycktet på en sida. Det är både den gröna och orangea färgen på sidan som jag skulle vilja kalla för accentfärger. Majoriteten av sidan består annars av olika filmer/bilder på djur eller går i vitt eller i svart. Orange och grönt används för att betona vart på webbplatsen WWF vill att en användare ska trycka. Till exempel knappen "Stöd oss" som är orange eller knappen "Bli fadder" som är grön.

<img src= "../assets/img/wwfBlack.png" alt= "WWF black" class="color-img">

Som det går att se på bilden ovan finns det många mörka kolumner på sidan, mestadels när de på WWF vill betona allvaret och varför man ska skänka pengar till dem. Det används både seriffer och sans-serif på sidan. Sans-serif används vid rubriker och korta paragrafer, medan seriffer används vid längre artiklar.

Även här anser jag att webbplatsens färgval och typografi motsvarar den profil som jag tror webbplatsen vill ha. Även denna sida är ganska "enkel" med inget som svävar ut. Dock består den av lite mer färger och rörliga filmer vilket kan öka intrycket och viljan att skänka pengar än vad föregånde webbplats bidrog med. En rubrik som WWF hade var emellerid att "rädda regnskogen" och eftersom en regnskog ofta förknippas med färgglada färger är komplementärfärgerna bra att använda på sidan eftersom de också är färgglada och därav öka intrycket på sidan.

<h3 class="center-font">Sos Barnbyar </h3>
<img src= "../assets/img/sos.png" alt= "SOS Barnbyar" class="color-img">

Färgpaletten som används på sidan ser ut som följande:

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #EE7202">
<td style="height: 50px; width: 50px; background-color: #F4F3EF">
</tr>
</table>

Färgschemat på denna webbplats skulle jag vilja säga går i nyanser. Jag tycker inte det finns några vidare färger på sidan mer än de som går att se i färgpaletten (plus vit och de färger som finns på bilderna). Den orangea färgen är accentfärgen som återkommer överallt på sidan, och även här för att betona det som är viktigt på sidan. Se till exempel bilden nedan där statistik har förstorats upp i orange färg.

<img src= "../assets/img/sosStatistik.png" alt= "Statistik" class="color-img">

Sos Barnbyars webbplats har bara Sans-serif som typsnitt, både på rubriker och brödtext. Rubrikerna och de delar av brödtexten som är viktigast är oftats fetmarkerade.

Precis som tidigare webbplatser tycker jag att webbplatsens färgval och typografi motsvarar den profil som jag tror webbplatsen vill ha. Jag tror att deras syfte är att få fram det budskapet som de vill framföra och de får de genom att ha en enkel sida med bra design och en accentfärg som kan stärka deras budskap.  

Analys
-----------------------

För att utgå från vad resultaten visar använder sig alla tre sidor av relativt få färger. Unicef hade bara blåa nyanser på sin sida, medan SOS Barnbyar i stort sett bara orange. Om jag som användare går in på de olika sidorna skapas det en känsla av intresse eftersom det inte finns massor av överflödig desing i olika färger som tar bort det viktiga budskapet. jag la även märke till att olika färger användes flitigt när organisationerna ville betona något som var viktigt. På WWF:s webbplats var många sektioner i svart där artiklar om djurplågeri fanns med exempelvis. Genom att använda svart som oftast kan förknippas med sorg eller liknande och samtidigt visa upp djur som far illa skapas en allvarlig stämning som kan få användaren att förstå det stora problemet och viljan att hjäpa till kan uppstå. 

Genom att de olika organisationerna använder sig av så pass få olika färger gör det lätt att de kommer förknippas med vardera färg sedan. Detta hjälper till i deras "branding" för att kunna öka anta deras månadsgivare och folk som vill hjälpa till. Om de upprepande gånger använder dessa färger i sina reklamer på tv eller i sociala medier samt broschyrer och webbsidor osv. kommer människor omedvetet lägga koppla ihop just den färgen med den organisationen vilket i slutändan stärker deras varumärke.

Eftersom alla webbsidor använder sig av typsnitt som är enkla att läsa går det att förstå att syftet med sidan är att den ska vara informationsrik och användbarheten hög.

Referenser
-----------------------

- Beaird, Jason, George, James & Walker, Alex (2020). The principles of beautiful Web design. 4th edition. Fitzroy, VIC, Australia: SitePoint Pty. Ltd.
  
<i>Länkar till de analyserade webbplasterna:</i>
- <a href= "https://unicef.se/">Unicef</a>
- <a href= "https://www.wwf.se/">WWF</a>
- <a href= "https://sos-barnbyar.se/">SOS barnbyar</a>

Övrigt
-----------------------
Skriven av:
Emmie Fahlström